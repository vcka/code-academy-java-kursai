# Kartojimo užduotys
### *Skaičių sekos keitimas*

Parašykite metodą, kuris priimtų *Integer* tipo sąrašą ir grąžintų *String* tipo reikšmę su visais sąrašo elementais, atskirtais kableliais. Prie kiekvieno elemento turėtų būti pridėta raidė *e* jei skaičius yra lyginis arba raidė *o* jei skaičius nėra lyginis. Naudokite srautus.

**Veikimui patikrinti nenaudokite *main* metodo,  tikrinkite *unit* testų pagalba.**

### *Geresnis žodis*
Parašykite metodą, kuris priimtų 3 parametrus – du *String* tipo žodžius ir *Predicate* palyginantį du žodžius ir grąžinantį *true*, jei pirmas žodis geresnis nei antras. Metodas turi grąžinti geresnį žodį panaudodamas gautą *Predicate*. 

**Veikimui patikrinti nenaudokite *main* metodo,  tikrinkite *unit* testų pagalba.**

### *Unikalios raidės*
Parašykite metodą, kuris priima sąrašą žodžių ir kaip rezultatą grąžina sąrašą su visomis unikaliomis žodžių raidėmis. Įgyvendinkite tai naudodami srautus.

**Veikimui patikrinti nenaudokite *main* metodo, o tikrinkite *unit* testų pagalba.**

### *Grupavimas*
Parašykite metodą, kuris priima sąrašą raidžių. Sukurkite failą, kuriame būtų surašytos sąraše esančios raidės ir skaičiai, kiek kartų pasikartojo kiekviena raidė. Naudokite srautus (*group by* collectorių).

**Veikimui patikrinti nenaudokite *main* metodo, tikrinkite *unit* testų pagalba.**

### *FizzBuzz*
Parašykite metodą, kuris priima *Integer* tipo parametrą - *i* ir grąžina *String* tipo reikšmę vaizduojančią skaičių seką (1, 2, ... ,  i). 
Sekoje visi skaičiai besidalijantys iš 3 yra pakeisti žodžiu *Fizz*, skaičiai besidalijantys iš 5 pakeisti žodžiu *Buzz*, o skaičiai, kurie dalijasi ir iš 3 ir iš 5 yra pakeisti žodžiu *FizzBuzz*. Visi kiti skaičiai lieka nepakeisti. Pabandykite tai įgyvendinti naudodami srautus. 

**Veikimui patikrinti nenaudokite *main* metodo, tikrinkite *unit* testų pagalba.**

### *Failų tvarkymas*
Parašykite metodą, kuris priima *String* tipo parametrą - kelią iki direktorijos. Metodas turėtų nuskaityti visus failus direktorijoje ir jų turinį surašyti į vieną failą. Naudokite srautus.

**Veikimui patikrinti nenaudokite *main* metodo, tikrinkite *unit* testų pagalba.**

### *Manipuliavimas skaičiais*
Parašykite metodą, kuris priima *String* tipo parametrą su  kableliu išskirtais skaičiais. Kiekvieną skaičių padauginkite iš dviejų ir išmeskite skaičius, kurie dalinasi iš 4, grąžinkite likusius skaičius išskirtus dvitaškiu kaip *String* tipo kintamąjį

**Veikimui patikrinti nenaudokite *main* metodo, tikrinkite *unit* testų pagalba.**

### *Kryžiukai - nuliukai*
Parašykite metodą, kuris kaip parametrą priima 3x3 dvimatį masyvą, vaizduojantį kryžiukų - nuliukų žaidimo lentą ir grąžina *boolean* rezultatą, nurodantį, ar yra žaidimo laimėtojas

**Veikimui patikrinti nenaudokite *main* metodo, tikrinkite *unit* testų pagalba.**
